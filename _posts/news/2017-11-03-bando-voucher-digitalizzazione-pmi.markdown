---
layout: post
title:  Bando Voucher Digitalizzazione PMI
date:   2017-11-03 19:00:00 +0200
author: Digital Documents Solution
category: news
tags: [digitalizzazione, micro impresa, media impresa, piccola impresa]
permalink: /news/bando-voucher-digitalizzazione-pmi

meta: Il Ministro dello Sviluppo Economico e il Ministro dell’Economia e delle Finanze hanno firmato il Decreto attuativo per l’erogazione di Voucher del valore massimo di 10.000 euro a favore della digitalizzazione delle PMI, preannunciato l’anno scorso. 
image: /{{site.baseurl}}/assets/img/news/bando-voucher-digitalizzazione-pmi.jpg
altImg: Bando Voucher Digitalizzazione PMI
---
<h2>Scopri come ammodernare l’infrastruttura informatica della tua azienda spendendo la metà!</h2>

<p>
Il Ministro dello Sviluppo Economico e il Ministro dell’Economia e delle Finanze hanno firmato il Decreto attuativo per l’erogazione di Voucher del valore massimo di 10.000 euro a favore della digitalizzazione delle PMI, preannunciato l’anno scorso. I fondi stanziati per l’intervento ammontano a 100 milioni di euro, e al momento sono ripartiti dal CIPE (Comitato Interministeriale per la Programmazione Economica) tra le regioni appartenenti alla categoria delle “regioni meno sviluppate e in transizione”, così come individuate dalla Commissione Europea (Decisione del 18 Febbraio 2014), ovvero Abruzzo, Molise, Campania, Puglia, Basilicata, Calabria, Sicilia e Sardegna. I voucher saranno concessi nella misura massima del 50% del totale delle spese ammissibili.
L’intervento è finalizzato a sostenere l’acquisto di software, hardware o servizi che consentano:
</p>

<ul>
<li>Il miglioramento dell’efficienza aziendale</li>
<li>la modernizzazione dell’organizzazione del lavoro tale da favorire l’utilizzo di strumenti tecnologici e forme di flessibilità, tra cui il telelavoro</li>
<li>lo sviluppo di soluzioni di e-commerce</li>
<li>la connettività a banda larga e ultra larga</li>
<li>Il collegamento alla rete internet attraverso tecnologia satellitare</li>
<li>formazione qualificata in ambito ITC</li>
</ul>

<p>
L’importo del voucher viene erogato direttamente dal Ministero in un’unica soluzione, in base alla somma richiesta dall’impresa in sede di presentazione dell’istanza e concessa e approvata.
</p>

<h3>Beneficiari</h3>
Possono presentare domanda per la concessione del beneficio le imprese in possesso dei seguenti requisiti:
<ul>
    <li>caratteristiche di micro, piccola o media impresa, indipendentemente dalla loro forma giuridica e dal regime contabile adottato</li>
    <li>non essere imprese la cui attività sia riconducibile a settori di produzione primaria di prodotti agricoli, della pesca e dell’acquacoltura</li>
    <li>avere sede legale e/o unità locale attiva in Italia – per ora solo nelle 8 regioni del Mezzogiorno – ed essere iscritti al Registro delle Imprese della Camera di commercio territorialmente competente</li>
    <li>non essere sottoposte a procedura concorsuale, fallimento, liquidazione (anche volontaria), di amministrazione controllata, di concordato preventivo, o in qualsiasi altra situazione equivalente secondo la normativa vigente</li>
    <li>non essere beneficiarie di altri contributi statali per l’acquisto degli stessi beni e servizi che si vuole acquistare con il voucher</li>
    <li>non essere soggette ad ordine di recupero dichiarato dalla Commissione Europea per aiuti illegali</li>
</ul>


<h3>Attività e spese ammissibili</h3>
Vediamo nel dettaglio cosa è possibile finanziare con il voucher digitalizzazione:
<ul>
    <li>l’acquisto di hardware, software e servizi di consulenza specialistica strettamente finalizzati alla digitalizzazione dei processi aziendali</li>
    <li>l’acquisto di hardware, software e servizi di consulenza specialistica strettamente finalizzati alla modernizzazione dell’organizzazione del lavoro, con particolare riferimento all’utilizzo di strumenti tecnologici e all’introduzione di forme di flessibilità del lavoro, tra cui il telelavoro.</li>
    <li>l’acquisto di hardware, software, inclusi software specifici per la gestione delle transazioni on-line e per i sistemi di sicurezza della connessione di rete, e servizi di consulenza specialistica strettamente finalizzati allo sviluppo di soluzioni di e-commerce.</li>
    <li>le spese per realizzazione delle opere infrastrutturali e tecniche, quali lavori di fornitura, posa, attestazione, collaudo dei cavi, e ai costi di dotazione e installazione degli apparati necessari alla connettività a banda larga e ultralarga.</li>
    <li>le spese relative all’acquisto e all’attivazione di decoder e parabole per il collegamento alla rete internet mediante la tecnologia satellitare.</li>
    <li>le spese per la partecipazione a corsi e per l’acquisizione di servizi di formazione qualificata</li>
</ul>



